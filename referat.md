
# Bertrand Russell
Bertrand Russell celým jménem **Bertrand Arthur William Russell** (18.5.1872 - 2.2.1970) byl britský matematik, filosof, logik, sociální kritik a spisovatel. Je nositel [Nobelovy ceny za literaturu](https://cs.wikipedia.org/wiki/Nobelova_cena_za_literaturu) za rok 1950. V matematice je znám svým paradoxem v naivní teorii množin.

<img src="https://upload.wikimedia.org/wikipedia/commons/9/9b/Honourable_Bertrand_Russell.jpg" alt="Bertrand Russell" width="300"/>
(obrázek z wikipedia.org)

## Život
Bertrand Arthur William Russell (1872–1970) pocházel z aristokratické rodiny a po smrti svého bratra se stal 3. hrabětem Russellem. Vyrůstal u svého dědečka, studoval matematiku a etiku na Cambridgeské univerzitě a později pracoval jako asistent. Oženil se s Alys Persall Smithovou a studoval ekonomii v Berlíně. Jeho filozofické názory se vyvíjely od platónismu k novopozitivismu a logickému atomismu. 

Významně přispěl k matematické logice a byl aktivním pacifistou a zastáncem jaderného odzbrojení. Jeho široké dílo, zahrnující logiku, filosofii a další obory, mu v roce 1950 vyneslo již zmíněnou [Nobelovu cenu za literaturu](https://cs.wikipedia.org/wiki/Nobelova_cena_za_literaturu) za literaturu.

## Russellův logický atomismus
Podle Russella je skutečnost složena z jednotlivých smyslových dat, která jsou logicky propojena a tvoří atomické fakty. Neexistují hmota, duch ani já, pouze smyslová data. Přírodní věda je jediným pravým zdrojem poznání, zatímco náboženství a víra v nadpřirozeno jsou podle něj nadbytečné. 

Logický atomismus zdůrazňuje, že naše vědomí reflektuje smyslová data prostřednictvím jazykových vyjádření, přičemž symbolická logika je nejvhodnějším jazykem pro tento účel.

## Pohledy na manželství a pohlavní styk
Russel však svou pozornost nevěnoval jen abstraktním vědám a je také znám pro svůj přínos ke filozofii sexu. Ve svém díle Manželství a mravnost prosazoval volnou lásku a požadoval odmítnutí morálkou vnucované monogamie.[57] Tato kniha byla vyznamenána Nobelovou cenou za literaturu.

## Některá jeho díla
1. German Social Democracy (1896, Německá sociální demokracie),
2. An Essay on the Foundations of Geometry (1897, Esej o základech geometrie),
3. A Critical Exposition of the Philosophy of Leibniz (1900, Kritický výklad Leibnizovy filosofie),
4. The Principles of Mathematics (1903, Principy matematiky), dílo rozvíjející názory německého matematika Gottloba Fregea, že matematika je pokračováním logiky.
5. On Denoting (1905, O označení), stať je mezníkem ve vývoji Russellových názorů z doby, kdy odmítl učení rakouského filosofa Alexiuse Meinonga o existenci logicky rozporných objektů a počíná navazovat na Fregeovu teorii popisů.
6. Philosophical Essays (1910, Filosofické eseje),
7. Principia Mathematica (1910–1913), společně s Alfredem North Whiteheadem, jedná se o třísvazkovou knihu (jednotlivé díly 1910, 1912 a 1913), ve které se Russell a Whitehead pokusili upevnit a sjednotit logické základy matematiky. Dílo dovršuje základy matematické logiky, a zároveň otevírá cestu k rozpracování logické sémantiky.
8. The Problems of Philosophy (1912, Problémy filosofie),
